title: Dopada Cię zmęczenie ?
date: 2015-10-22 13:13:52
tags:
- Poradnik
- Zdrowie
---

Zmęczenie z definicji jest niezdolnością do kontynuacji wysiłku fizycznego bądź psychicznego. Zmęczenie dotyka każdego z nas, gdyż jest to naturalna reakcja organizmu na nadmierne bodźce fizyczne lub psychiczne. Wtedy nasze ciało domaga się odpoczynku, lecz nie zawsze jest to możliwe, gdyż przed treningiem mamy szkołę bądź pracę. Tak więc, czy da się pogodzić codzienne obowiązki z tanecznymi treningami?

![mem](/blog/images/mem_zmeczenie.jpg)

<!-- more -->

Wielu z was prócz tańca chodzi do pracy bądź chodzi do szkoły. Czasem się zdarza, że po skończonej pracy/nauce rzucacie wszystko w kąt i idziecie na trening, na którym zapominacie o wszystkim. Jednak czasami macie już serdecznie dosyć wszystkiego, tym bardziej dzisiejszego treningu tanecznego. Surowy trener sprawi, że zaraz przestaniemy marudzić i pójdziemy na trening. W większości przypadków ta metoda działa, gdyż czasami zmęczenie jest naszą wymówką, by nie pójść na trening.
Układając sobie plan treningowy należy pamiętać, by treningi nie przeciążały zbytnio naszego ciała, by nie nabawić się kontuzji. Gromadzące się pod wpływem długotrwałego treningu produkty przemiany materii mogą wyrządzić dużą szkodę naszemu organizmowi. Wtedy należy zrobić sobie dzień odpoczynku, a następnie trenować z mniejszą intensywnością. Zapewne słyszałeś, że trening bez zakwasów jest treningiem zmarnowanym. Po części się zgadzam z tym twierdzeniem, gdyż czasem niektóre ćwiczenia mogą powodować zakwasy. Jeśli pojawiają się zbyt często to powinieneś popracować nad słabymi partiami mięśni, gdzie te zakwasy się pojawiają. 

Największe zmęczenie powoduje ciągłe ćwiczenie tych samych sekwencji ruchów. Dzieję się tak gdyż, używamy ciągle tych samych mięśni i nasze ciało jest już zmęczone ciągle powtarzającymi się ruchami. Pamiętam jak mój były trener kazał przez 2 godziny wykonywać pewną figurę. Moje ciało przeżywało straszną katorgę. Próbowałem się zmusić do dalszej pracy. Wymagało to ode mnie dużego nakładu sił i pracy. Dzisiaj patrząc na to z innej perspektywy uważam, że jest to najgorsza metoda nauki tańca jakąkolwiek miałem możliwość poznać. Bardzo demotywuje do dalszego rozwijania oraz jest mega męcząca. 

![mem](/blog/images/zmeczeni.png)

Odpowiednia dieta i nawodnienie ciała jest ważnym elementem podczas codziennych treningów. Przez wielu tancerzy ten temat jest lekceważony, przez co mogą być problemy z koncentracja oraz brakiem energii na zajęciach. Duży wpływ na jakość naszych treningów ma ilość przespanych godzin w ciągu nocy. Zbyt mała ilość snu może powodować duży spadek efektywności. Jeśli zdarzyło się nam zarwać nockę, to w ciągu dnia powinniśmy poświęcić 15 minut na krótką drzemkę, która poprawi nasze samopoczucie. 

Ważne jest by w ciągu całego tygodnia znaleźć jeden dzień na odpoczynek. Przy dzisiejszym trybie życia jest to rzecz prawie nie możliwa, lecz mimo wszystko powinniśmy sobie wygospodarować taki dzień, by kolejne dni były jak najbardziej owocne.     
