title: Tańczyć czy nie tańczyć? Oto jest pytanie.
date: 2015-10-05 13:18:14
tags:
- Poradniki
---

Nasza przygoda taneczna rozpoczyna się w naszych głowach. Wyobrażamy sobie siebie wspaniale tańczących na deskach lub parkietach całego świata.
 
Jako dzieci, które są ciekawe świata odkrywamy nowe możliwości ruchowe naszego ciała. Dorastając uczymy się nowych figur. Osiągając kolejne cele nasze marzenia stając się coraz jaśniejsze i bardziej wyspecjalizowane. Jesteśmy coraz bliżej spełnia pewnej wizji, którą od dawna wyobrażamy sobie w naszym umyśle. Bardzo często sobie powtarzamy, że „Chcę być na Broadway’u”, „Chcę być lepszy od …”, „Pragnę wystąpić w teledysku …” itd. 

![mem](/blog/images/tanczyc-czy-nie.jpg)
<!-- more -->

Istnieje wiele ścieżek kariery tanecznej, które można podjąć, ale wszystkie z nich obejmują intensywne szkolenia oraz wielkie zaangażowanie. Każdy kolejny krok w Twojej karierze tanecznej sprawia, że twoja wizja staje się coraz bardziej realna. Dla wielu tancerzy wybór kariery tanecznej prowadzi do ekscytacji, lecz dla niektórych jest to trudny wybór. 
Wybór kariery tanecznej oferuje wspaniały rozwój jakości swojego tańca, są też pewne tego negatywy. Nawet jeśli taniec był dla Ciebie wszystkim i marzyłeś o byciu tancerzem, to wszystko może się drastycznie zmienić, kiedy naprawdę wybierzesz taką drogę. 

Wielu z was poświęca swój wolny czas na trening tańca. Czasem jest to 3 razy w tygodniu, czasem 6 razy w tygodniu. Do tego jeszcze trzeba doliczyć czas poświęcony na szkolenia oraz turnieje. Wielu z was ma te same cele, dlatego tak ciężko trenujecie by stać się najlepszymi. 

Bardzo często dzięki swojemu uporowi wygrywacie wiele zawodów tanecznych. Bardzo często   widzowie nie odwzajemniają waszych emocji. W większości przypadków nie są zainteresowani zawodami i nie czują tego klimatu. Czujemy wtedy niepewność oraz odrzucenie tego, w co czasem wkładamy całe nasze serce, przez co wielu tancerzy żyje w lęku i boi się podjąć karierę taneczną. 
 
Zgodzisz się ze mną że Twoja przygoda taneczna zawiera wiele szczęśliwych lat w których bierzesz udział w zajęciach tanecznych, szkoleniach, próbach, konkursach, występach w każdy weekend. Dzięki tańcu poznajesz nowych ludzi, z którymi uwielbiasz spędzać czas i trenować oraz mentorów, którzy motywują Cię, kiedy masz doła. 

Zdaje sobie sprawę z tego, że nie łatwo jest zaplanować swoją karierę taneczną, lecz chciałbym przedstawić Tobie kilka cennych porad, które mogą Ci pomóc w podjęciu trudnej decyzji. 

1.	**Nie bój się zmian!**
Kiedyś moja mama mi powiedziała, że „Jedynym sposobem, by zniszczyć swoje życie jest myśl, że nie możemy zmienić swojego życia”. Nie bój się zmieniać swojego życia. Mark Zuckerberg przerwał swoje studia i dzięki Niemu mogę dziś udostępniać wam swoje posty.

2.	**Nie obwiniaj się!**
Nie ma potrzeby, by się obwiniać i zamartwiać, kiedy nam nie coś nie wyszło. Czasem wystarczy, że stworzysz nowy i lepszy plan działania i zaczniesz go realizować. Pamiętaj, że zawsze będziesz KOCHAĆ taniec bez względu na to, czy robisz to zawodowo czy nie. 

3.	**Bądź dumny!**
Po pierwsze, musimy rozróżnić prawdziwą dumę od fałszywej. Człowiek dumny posiada w sobie dużo pokory i nie unosi się ponad innymi, natomiast kiedy jesteśmy zbyt dumni wtedy unosimy się arogancją. Pamiętaj, by być dumny z tego co trenujesz i pamiętaj, że zawsze znajdziesz wsparcie wśród trenerów oraz rodziców. 
4.	**Kontynuuj naukę w szkole!**
Szkoła powinna być odskocznią od tanecznych problemów, tak samo jak taniec powinien być odskocznią od szkolnych problemów. Należy pamiętać, by we wszystkim zachować umiar, gdyż można ulec bardzo szybkiemu wypaleniu. Uczęszczanie do szkoły pozwala Ci z innej perspektywy spojrzeć na różne rzeczy i poglądy. 

5.	**Nie skreślaj tańca na zawsze!**
Jeżeli podjąłeś decyzję, by zakończyć swoją karierę taneczną, postaraj się w wolnych chwilach potańczyć swoje stare układy. Pozwoli Ci to się odstresować od codziennym problemów oraz przywoła w Tobie pozytywne uczucia. Pamiętaj, że zawsze możesz wrócić do tańca, bez względu na długość twojej przerwy. Czasem taka przerwa jest potrzebna, by zobaczyć pewne rzeczy z innej perspektywy. 

Zachęcam Ciebie do przemyślenia swojej kariery tanecznej. Życie jest zbyt krótkie i zbyt cenne by je marnować na to, co nam nie sprawia przyjemności. W powyższej wypowiedzi przedstawiłem Ci dobre i złe strony kariery tanecznej. Tak naprawdę decyzja należy do Ciebie drogi czytelniku. Życzę Ci dobrego życiowego wyboru Jeśli wciąż nie możesz podjąć decyzji zapraszam do [artykułu](http://kochamtaniec.pl/blog/2015/09/13/siedem-powodow-dla-ktorych-warto-byc-tancerzem-1/).