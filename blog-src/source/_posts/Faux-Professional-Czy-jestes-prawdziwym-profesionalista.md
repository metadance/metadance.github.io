title: Faux Professional - Czy jesteś prawdziwym profesionalistą ?
date: 2015-10-12 19:30:26
tags:
---

Każdy z nas prezentuje różny poziom tańca. Pośród wielu tancerzy, cześć z nich tańczy naprawdę na wysokim poziomie. Te osoby najczęściej prowadzą własne szkoły tańca. Wyróżniają się one super techniką, muzykalnością oraz dużym doświadczeniem. Coraz częściej jednak mamy do czynienia z osobami(Faux Pro), które próbują się przypodobnić do wyżej wymienionych osób, pomimo braku umiejętności tanecznych.  Najczęściej Faux Pro posiadają nikłą wiedzę i umiejętności, lecz w ich mniemaniu są super tancerzami. Najczęściej FP nie są zagrożeniem dla grupy, w której się znajduje. Zdarzają się jednak przypadki, gdzie takie osoby szkodzą innym oraz całej tanecznej społeczności. Oczywiście niektórzy są nieświadomymi bycia FP. Oczywiście to nic strasznego, jeśli jesteś tego świadomy i chcesz się tego wyzbyć. Poniżej przedstawiam kilka wskazówek, które mogą Ci pomóc w identyfikacji takiej osoby:

![mem](/blog/images/faux.jpg)

<!-- more -->

1. **„Źle robisz, mówię Ci że to ma być w tak...”**  
Prawdziwi profesjonalni tancerze pozwalają poruszać się partnerowi/partnerce w rytm muzyki, którą przeżywa i interpretuje na swój sposób. Muzyka powinna być niczym przepis, w którym zawsze możemy dodać coś od siebie. Dzięki czemu nasza potrawa, czyli innymi słowy nasz taniec stanie się lepszy, gdyż robimy to zgodnie z naszymi uczuciami.  FP bardzo często czepiają się rozliczenia kroków oraz stylu, w jakim tańczysz. Spowodowane jest to prawdopodobnie brakiem doświadczenia. Pamiętaj, że w tańcu najważniejsze są emocje, nie rozliczenie. Jeżeli w tańcu bardziej interesują Cię „zasady” niż muzyka, to prawdopodobnie jesteś potencjalnym kandydatem na FP. Oczywiście jako osoba początkująca będziesz starał się uczyć nowych zasad i ich trzymać. Pamiętaj, by z biegiem czasu przykładać większą wagę do interpretacji utworu niż do jego rozliczenia.
![mem](http://img4.demotywatoryfb.pl//uploads/201107/1334332815_by_Kingga_600.jpg)

2. **Twoje słowa nie determinują twoich umiejętności**
Nic nie jest absolutnie wstydliwego w tym, że jesteś początkującym lub średnio-zaawansowanym tancerzem. Większość z nas przez większość kariery tanecznej będzie tańczyć na jednym poziomie, pomijając osoby, które zawodowo zajmują się tańcem.  Haniebną rzeczą jest mówienie o przynależności do elity tanecznej, gdy reprezentowany poziom taneczny jest żenująco niski.  
Wielokrotnie spotykamy tancerzy na różnych spotkaniach bądź eventach tanecznych, którzy tańczą bardzo krótki okres czasu, ale wierzą, że tańczą lepiej od innych, którzy tańczą od wielu lat. Źródłem takiego myślenia są najczęściej „sprzedawane” przez nauczyciela tańca kłamstwa, w które wierzy jego podopieczny. Wielu FP twierdzi, że nikt nie jest wstanie im sprostać i ich zainspirować do poznania czego nowego. Błąkają się po różnych szkołach tańca szukając tej „idealnej”. Problem jest w tym, że wielu z FP potyka się tańcząc podstawowe kroki. 
Bardzo często żeńska odmiana FP próbuje naśladować dobrze znane gwiazdy tańca, lecz są tylko ich marną kopią, która w dodatku nie posiada żadnej techniki oraz doświadczenia. Często wykonywane przez nie ruchy wzbudzają śmiech pośród innych osób, a u jej partnera zdenerwowanie. 
Prawdopodobnie się zgodzisz ze mną, że niesamowicie dobry tancerz może być trochę arogancki. Jednak nie powinien on przesadzać, gdyż to będzie działać na jego niekorzyść. Pamiętaj, że bycie zbyt aroganckim może sprawić, że inni nie będą Ciebie akceptowali. 

3. **W pojedynkę ciężko jest osiągnąć sukces**
FP zazwyczaj myślą, że sami są w stanie osiągnąć sukces i być najlepszym w tańcu, który aktualnie trenują. Z doświadczenia wiem, że ważne jest jaka atmosfera panuje w klubie, którym tańczysz. Pamiętam jak niejednokrotnie sobie pomagaliśmy nawzajem, kibicowaliśmy sobie na różnego rodzaju turniejach, pokazach. Niestety FP poprzez sztuczne zawyżanie swoich umiejętności są najczęściej izolowani przez innych tancerzy. Taka osoba budzi swoim towarzystwem zakłopotanie wśród innych. 
Jeśli naprawdę wiesz co robisz i inni uczestnicy kursu chwalą Twój taniec, to z pewnością nie będziesz miał problemów, by być lubianym wśród innych tancerzy.  Zauważyłem, że naprawdę dobrzy tancerze nie boją się tańczyć z innymi partnerkami. Sprawiają że partner(ka) czują wielką ekscytację podczas wykonywania różnych figur. Nie przykładają zbyt wielkiej uwagi do choreografii, potrafią dobrze prowadzić podczas pomyłki.  
Jeśli czujesz, że dobrze tańczysz tylko i wyłącznie z wybranymi osobami, to prawdopodobnie brakuję Ci zaufania lub umiejętności, które dobrzy tancerze posiadają. 
![mem](/blog/images/w-grupie-sila.jpg)

4. **Raz, dwa, trzy Baba Jaga patrzy**
Podczas pewnego wydarzenia tanecznego zauważyłem bardzo zarozumiałego tancerza. Był to średniego wzrostu mężczyzna, który na moje oko był dobrym tancerzem. W środku swojego występu zostawił swoją partnerkę na środku parkietu i zaczął sam ze sobą tańczyć. Był tak zapatrzony w siebie, że jego partnerka nic nie mogła w tej sytuacji zrobić. Zauważyłem, że robi to dla pewnej grupy osób, która stała pod sceną. Kiedy był przekonany, że ta grupa osób jest nim zainteresowana, złapał swoja partnerkę za rękę i zaczął wykonywać dużą liczbę obrotów, ostatecznie wykańczając utwór nieziemsko wygodną pozą dla partnerki. Pod koniec tańca wszyscy bili mu brawo i odszedł sam w kierunku wyjścia z parkietu zostawiając swoją partnerkę na środku parkietu. Jak pokazuje wyżej przytoczona historia FP tańczy tylko i wyłącznie dla poklasku innych, nie zaś dla przyjemności. 

Bardzo często wielu z nas, nie tylko FP tańczy kiedy trener patrzy. Jest to bardzo zły nawyk. Tańczyć powinno się cały czas bez względu na to, czy ktoś na nas patrzy czy nie. 

Nawiązując do moje wcześniejszego [artykułu](http://kochamtaniec.pl/blog/2015/09/27/nieziemsko-okropni-tancerze/) FP jest niewątpliwie jednym z typów nieziemsko okropnego tancerza. Jego zbytnia pewność siebie a czasem nawet arogancja powoduję, że ciężko się z taką osobą współpracuje w parze jak i w grupie. Czasem może się zdarzyć, że błędnie kogoś ocenimy jako FP. Na szczęście zawsze można się uśmiechnąć i kontynuować współpracę z partnerem.    

