title: 'Jutro impreza, a ja nie umiem tańczyc...'
date: 2015-10-29 16:06:14
tags:
- Poradnik
- Dla Panow
- Technika
---

Kumpel zaprosił mnie na potańcówkę w piątek. Bardzo się z tego tytułu ucieszyłem. Potem dopiero zdałem sobie sprawę z tego, że ja kompletnie nie umiem tańczyć. Do imprezy zostało zaledwie kilka dni. Nie wiem chyba mu odmówię, bo będę wyglądał jak kompletny idiota…. Jest jeden z wielu przykładów scen z życia codziennego. Nie zależy to od płci i wieku. Dotyczy to zarówno kobiet jak i mężczyzn. Większość z nas bardzo przejmuję się faktem braku umiejętności tanecznych. Nie raz z tego powodu odmawiamy przyjścia na imprezę. Kiedy jednak pojawimy się na imprezie paraliżujący nas strach sprawi, że będziemy drętwi podczas zabawy. Zatem jak sobie z tym radzić ? Może youtube mi pomoże ?
Wiele zależy od rodzaju imprezy, na którą się wybieracie. Czym innym jest popularna „domówka”, impreza w klubie, bądź potańcówka. Na każdą z tych form potrzebujesz innych umiejętności tanecznych.  Dlatego np. nauka z Youtube’a może Ci pomóc, a w niektórych przypadkach niekoniecznie. W swoim artykule chciałbym poruszyć te 3 kwestie.   

<!-- more -->

Większość osób przejmuję się faktem braku umiejętności tanecznych. Często podczas tańca widać w nich zdenerwowanie oraz przyjmują postawę ucieczki, przez co nie jest w stanie czerpać radości z tańca. Według mnie dzieję się tak przez myśli, które otaczają osobę zdenerwowaną. Wmawia ona sobie, że źle wygląda, że taniec z nią to czysta katorga itd. Oczywiście są to tylko moje domysły. Powodów dla których tak się dzieje może być mnóstwo. Najczęściej jednak przejmujemy się opinią innych ludzi i boimy się tego, że nasze umiejętności taneczne również będą podlegać takiej ocenie. Stopień przejmowania się tym faktem zależy gruncie rzeczy od osoby i jest dużo czynników, które na to wpływają. Ja jednak chciałbym się skupić na tym jak sobie z nimi poradzić.

Na samym początku powinieneś  ocenić otoczenie w jakim się znajdujesz. Być może w miejscu, którym się odbywa impreza każdy boi się wyjść na parkiet, bądź go po prostu nie ma. W drugim przypadku sprawa jest rozwiązana. Bardzo często na początku parkiet jest po prostu pusty, bo każdy boi się być tym pierwszym. Możesz wykorzystać tą sytuację i rozpocząć jako pierwszy, bądź poczekać i pójść razem z grupą na parkiet. To już zależy od Ciebie. W przypadku klubów należy ocenić, kto tańczy na parkiecie i jaka panuje tam ścisk. Jeśli parkiet opanowały grupy tańczących kobiet a wokół nich pijani faceci, którzy nawzajem ocierają się potem, to należy kategorycznie zmienić klub. 
Następną rzeczą jest poproszenie dziewczyny do tańca. W gronie bliskich znajomych sprawa jest prosta. Natomiast zaczynają się schody, kiedy chcemy poprosić jakąś nieznajomą do tańca. Zależnie od imprezy powinno się zachować ostrożność, ponieważ można nieźle oberwać. Najczęściej Panie wskazują palcem na nabzdryngolonego chłopaka i tłumaczą, że przyszły z nim i sorry ... Pamiętaj, że więcej razy kobieta Ci odmówi. Nie powinieneś się tym faktem załamywać. Być może tej osobie nie podobają się twoje sexi ruchy. 

Ok tak więc teraz zajmijmy się najważniejszą częścią, czyli jak się poruszać. Czy te ruchy muszą być jakieś wyrafinowane ? Uważam, że najważniejsza jest zabawa. Jeśli chodzi o dancingi to może to być zwyczajne bujanie się na boki oraz prosty obrót. Nie przesadzaj z obrotami, gdyż kobiety bardzo często zakładają szpilki, w których ciężko się wykonuje takie akrobacje. Pamiętaj, że kobieta jest istotą delikatną i by należycie się z nią obchodzić. Bardzo często wielu panów szarpie partnerki, przez co po imprezie czują się jakby miały powyrywane ręce. Jeśli tak postępujesz powinieneś zatem używać mniej siły podczas tańca. Rozumiem, że czasem emocję ponoszą, ale pamiętaj, że kobieta też chce odczuwać przyjemność z tańca. Nie chcę tutaj poruszać kwestii prowadzenia partnerki, ponieważ w praktyce dziewczyny raz chcą tańczyć w „ramie”, w trzymając się za obie ręce, na odległość itp. Zwróć uwagę na to, że facet powinien inicjować ruchy, bo jeśli jest na odwrót to kobieta nie czuję się zainteresowana takim tańcem i być może i Tobą.  Nie ma z góry ustalonego czasu, ile powinieneś przetańczyć z daną osobą. Bez względu na płeć możesz w dowolnym momencie zakończyć taniec, dziękując za taniec i odchodząc.  Staraj się nie popisywać umiejętnościami tanecznymi nabytymi w dawnej przeszłości, ponieważ możesz się zbłaźnić i źle wypadniesz w oczach innych. Chyba, że lubisz w ten sposób się bawić i inni to akceptują. 

Nie istnieje zbiór „złotych porad”, które po przeczytaniu sprawią, że będziesz królem parkietu. Z imprezy na imprezę będziesz się coraz lepiej poruszał. Jeśli jesteś niezadowolony ze swojego poziomu tańca powinieneś się zapisać na jakikolwiek kurs tańca. Dzięki Facebookowi lub [skilltrade] możesz znaleźć kursy tańca bądź eventy, które są darmowe. Poprawi to twoją pewność siebie oraz umiejętności taneczne. Każdy z nas odczuwa rytm muzyki na swój sposób. Każdy z nas będzie inaczej interpretował dany utwór. Ważne jest byś Ty i twoja partnerka bawili się świetnie. W artykule pominąłem kwestie Pań, ponieważ z doświadczenia wiem, że kobiety potrafią się dostosować do partnera. Jedne to robią lepiej drugie gorzej, jednak zawsze wychodzą na plus ;). Dlatego wybaczcie mi drogie Panie za brak wzmianki na wasz temat. W następnym artykule postaram się poruszyć ten temat specjalnie dla was.    

