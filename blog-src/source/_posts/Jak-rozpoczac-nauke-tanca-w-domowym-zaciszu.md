title: Jak rozpocząć naukę tańca w domowym zaciszu ?
date: 2015-11-30 21:51:14
tags:
- Poradnik
- Nauka
- Kursy
- Online
---
Nauka tańca w domu jest szczególnie polecana dla osób, które nie mają zbyt dużo wolnego czasu, nie mają z kim dzieci zostawić, są nieśmiałe itd. Niestety bardzo często zniechęcamy się, gdy coś nam nie wychodzi lub coś jest za trudne. W tej sytuacji możemy się poddać lub spróbować ponownie. Z racji tego, że bardzo chcemy nauczyć się tańczyć w domu kontynuujemy naukę tańca. Jednak po pewnym czasie ćwiczymy w domu coraz rzadziej i dochodzimy do momentu, w którym w ogóle nie trenujemy. Co warto wiedzieć przed rozpoczęciem nauki przez internet ?

<!-- more -->

W pierwszej kolejności powinieneś wybrać film instruktarzowy, który Ci najbardziej odpowiada i jest dla Ciebie przejrzysty. W sieci jest ich mnóstwo zarówno w języku polskim oraz angielskim, który nie jest mega trudny do zrozumienia. Jeśli ten film oglądasz na youtube to w ustawieniach filmu możesz zmienić jego szybkość, co znacznie ułatwi Ci powtórzenie sekwencji kroków. Pamiętaj by daną sekwencję powtórzyć kilkakrotnie samemu oraz dokładnie ją przeanalizować.
Podczas nauki tańca powinieneś tańczyć do muzyki, w której słychać charakterystyczny dla danego tańca rytm. W początkowej fazie nauki możesz mieć problem z tańczeniem do rytmu. Charakterystyczny rytm powinien Ci znacznie ułatwić tańczenie do muzyki. Jeśli chodzi o znalezienie jakiegoś fajnego kawałka to wiele różnego rodzaju przeróbek znanych utworów znajdziesz na youtube, spotify bądź soundcloud. Jeśli masz swoją ulubioną muzykę to również możesz ją również wykorzystać. Ważne jest by była w odpowiednim tempie.
Nie zrażaj się, kiedy coś Ci nie wychodzi. To nie jest prawdą, że ktoś nie umie tańczyć. Po prostu nie ma wprawy w tym temacie. Powinieneś do tego podejść trochę z dystansem. Pamiętaj że zawsze masz wolność w wykonywaniu danych kroków. Nic tak naprawdę Cię nie ogranicza. Nie jednokrotnie zdarzyło mi się, że na kursie tańca ktoś tańczył zupełnie inaczej niż sobie to wyobrażałem. Dzięki temu taniec będzie dla Ciebie zabawą i będzie dobrą odskocznią od pracy bądź szkoły. 
W przypadku kiedy nie masz partnera, niestety lub stety jest to dla Ciebie dobra opcja, gdyż samemu bez skrępowania możesz się poduczyć paru kroków. Dzięki czemu podszlifujesz sobie kilka fajnych ruchów, które będziesz mógł później wykorzystać na parkiecie. Pamiętaj, by przed wybraniem filmu dowiedzieć się co nie co o tańcu, by stwierdzić czy odpowiada twoim preferencjom.  Obejrzenie danego tańca wykonywanego przez doświadczonych tancerzy powinno Ci pomóc w wyborze, jeśli jesteś niezdecydowany.
Jeśli trenujesz wraz z drugą osobą to staraj się być bardziej wyrozumiały dla tej osoby. Czasem delikatne sprzeczki niszczą całą atmosferę zabawy. Ucząc się tańca na początku spróbujcie osobno, a dopiero potem w parze. Wszelkie błędy traktuj z pełnym uśmiechem oraz dystansem. Jeśli zdarzy Ci się sytuacja w której Twój partner nie wie jak wykonać dany krok, to spróbuj się go nauczyć. Czasem inna perspektywa pomaga zrozumieć daną figurę. To znacznie przyspieszy proces nauki. Oczywiście przekaż to w taki sposób, by druga osoba nie poczuła się urażona. Najważniejsza jest współpraca pomiędzy wami. Dzięki niej miło spędzicie czas razem. 
Podczas nauki nie skupiaj się za bardzo na technice. W pierwszej kolejności spróbuj poczuć charakter tańca oraz poznać nowe kroki. Jeśli opanujesz kroki postaraj się je zatańczyć do rytmu. Może to być o wiele trudniejsza sprawa, ale bez niej nie pójdziesz dalej do przodu. Po opanowaniu podstaw, będziesz poznawał kolejne figury, z których powstanie choreografia. Zależnie od twoich chęci oraz możliwości możesz tą choreografię rozwijać o nowe figury, bądź tańczyć ją w domowym zaciszu. 
Wiele osób wrzuca swoje postępy na youtube bądź facebooka. Jeśli lubisz dzielić się z ludźmi tym co lubisz robić, to jak najbardziej możesz. Możesz również poddać ocenie swój filmik np. [tutaj]( https://www.reddit.com/r/dance). Pamiętaj, że oceniać może każdy i nie zawsze jest to konstruktywna opinia. Jeśli nie lubisz facebooka, możesz najzwyczajniej w świecie nagrać filmik ze swojego tańca i z tygodnia na tydzień obserwować swoje taneczne postępy. Dodatkowo taki filmik daje możliwość każdej ze stron skomentowania pewnym figur, co można by było ulepszyć itp. 
Dzięki internetowi możecie poznać wiele tańców za darmo. Możecie to również robić nie wychodząc z domu. Warto jednak skonfrontować swoje umiejętności z innymi tancerzami. Można to robić oczywiście przez Internet, lecz w dużych miastach jest bardzo dużo szkół tanecznych, które oferują  pierwsze zajęcia za darmo. Wystarczy chwile popytać wujka Googla i na pewno znajdziemy interesującą ofertę.  Dzięki temu, że znamy podstawy danego tańca znacznie pewniej będziemy się czuć na zajęciach, co sprawi że taniec będzie dla nas przyjemnością. Również będziesz wiedział jak wyglądają takie zajęcia i która opcja mi bardziej odpowiada.
</br> 
**A w jaki sposób Wy uczyliście się/uczycie się tańczyć ? Piszcie w komentarzach**
